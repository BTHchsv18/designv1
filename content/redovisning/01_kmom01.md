---
---
Redovisning kmom01
=========================

Jag är helt obekant med ramverk och har nog lite blandade upplevelser av denna första kontakt.
Dels ser jag poängen med att ha en del central funktionalitet på plats men samtidigt känns det
lite fyrkantigt att arbeta i.

Jag har någon vag minnesbild av att ha använt make vid något tillfälle för länge sedan men i övrigt
var labbmiljöns tekniker helt nya.

Jag skulle nog inte säga att jag är tillräckligt bevandrad i ämnet design för att kunna ha några direkta
övertygelser. Från en psykologisk kunskapsbank vågar jag dock hävda att estetiskt sinne är normalfördelat i
befolkningen och att undertecknad inte direkt rör sig i samma svans på fördelningskurvan som Antoni Gaudi.

 Lyckligtvis har jag trixat en del med CSS tidigare så när jag väl tagit mig igenom introduktionen av
 labbmiljön rullade det hela på ganska smidigt. Jag fann det dock en aning komplicerat att få koll på alla
 "boxar i boxar" och bestämde mig för att börja om, inte mindre än två gånger. Momentets TIL blir därför
 att börja med de "bredare penseldragen" och se till att få ordning på alla wrappers först innan finputsning
 på detaljer. 
